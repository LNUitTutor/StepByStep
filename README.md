# Програми з простим повторенням
У цьому параграфі йтиме мова про задачі, у яких необхідно виконати послідовний 
перебір членів деякої числової послідовності. На прикладах програм попереднього 
параграфа ми уже демонстрували читачеві, що для побудови алгоритму важливе значення 
має вибір структури даних. Чи завжди для опрацювання заданої послідовності значень $a_1$, 
$a_2$, ..., $a_n$ у програмі використовують масив? Підсвідомо хочеться відповісти «так», адже в 
умові задачі записано змінні з індексами. Проте, поспішати з висновками не будемо, бо у 
постановці задач здебільшого використовують систему математичних позначень, яка не 
збігається з «системою позначень» програми. Математик пише $y(x)$, щоб вказати 
функціональну залежність математичних величин $y$ та $x$, а програміст використовує прості 
змінні: *x* – для зберігання заданої величини та *y* – для запису результату обчислень. А дужки 
після імені змінної у мовах програмування мають спеціальне синтаксичне значення. Так і 
масиви у програмах використовують далеко не в кожному випадку, коли в умові задачі є 
змінні з індексами. Наприклад, якщо кількість членів заданої послідовності наперед 
невідома, то оголосити масив просто не вдасться. Для перебору значень звичайно 
застосовують відповідні цикли. Якщо кожне значення враховується тільки на одній ітерації 
циклу, то для його зберігання доцільно використати просту змінну, а не елемент масиву.

## Наведено алгоритми розв'язування таких задач
- Покрокове введення даних
- Покрокове виведення даних
- Обчислення за рекурентними формулами

Усі функції об'єднує головна програма

## Посібник
Повний текст посібника можна переглянути [тут](https://lnuittutor.github.io/)
